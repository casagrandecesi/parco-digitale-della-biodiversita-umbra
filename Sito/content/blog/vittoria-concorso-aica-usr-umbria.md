---
title: "Vittoria "
date: 2023-02-01T11:18:56+06:00
featureImage: images/blog/premiazione.jpg
tags: ["Premiazione", "AICA", "USR Umbria", "Concorso", "Go Green, Go Digital"]
---
Il Parco digitale della biodiversità umbra è stato selezionato tra i progetti vincitori della IX edizione del concorso regionale di AICA e USR Umbria, insieme all'altro progetto del nostro Istituto "L'ecosostenibilità che vorrei"!

### La premiazione

L'evento di premiazione ha avuto luogo il 31 gennaio 2023 tramite una videoconferenza con la partecipazione di AICA (rappresentata dal presidente Renato Marafiori), USR Umbria (rappresentato dal dirigente Francesco Mezzanotte) e di tutte le scuole premiate per ciascun grado scolastico.

Lungi dall'essere una semplice cerimonia di premiazione, la mattinata è stata scandita dalle presentazioni dei vari progetti alternate a momenti di interazione tra i vari studenti resi possibili da strumenti digitali online.

A rappresentare il Parco digitale della biodiversità umbra la classe 2M (la ex 1M dell'A.S. 2021-22), che ha illustrato la genesi dell'idea ed il metodo di lavoro adottato. Le classi 4A e 4H erano assenti poiché impegnate in stage PCTO.

### Uno, nessuno, centomila parchi!

La premiazione è stata il coronamento di un percorso e, quindi, la sua fine? Giammai! Il Parco digitale della biodiversità umbra richiede manutenzione ed aggiornamento per stare al passo con le risorse di biodiversità via via iscritte nel [Registro Regionale](https://biodiversita.umbria.parco3a.org/attivita/registro-regionale/). Inoltre il progetto, [disponibile con licenza opensource su GitHub](https://github.com/casagrandecesi/parco-digitale-della-biodiversita-umbra/), si presta ad essere adattato, remixato, per calare la stessa tipologia di esperienza in altre realtà geolocalizzate nel territorio: non necessariamente in ambito biologico, con un po' di fantasia è possibile pensare a parchi di ogni tipologia... a presto, quindi!

### Rassegna stampa

* [La premiazione su UmbriaON](https://www.umbriaon.it/go-green-go-digital-il-casagrande-cesi-trionfa-al-concorso-scuola-terni/)
* [L'opuscolo AICA/USR Umbria sui progetti vincitori](https://usr.istruzione.umbria.gov.it/files/2022/pnsd/Opuscolo.pdf)
* [La premiazione sul sito del "Casagrande-Cesi" di Terni](https://www.casagrandecesi.edu.it/pagine/go-green-go-digital-il-casagrande-cesi-trionfa-al-concorso)