Area A - Alto Tevere
--------------------
La zona A, l'Alto Tevere, parte dall'estremità settentrionale dell'Umbria e prosegue lungo la valle del fiume Tevere. I principali centri urbani della zona sono San Giustino, Città di Castello, Umbertide e Perugia. La biodiversità della zona A comprende una ricca varietà di olivi ed alberi da frutta.

Area B - Medio Tevere
---------------------
La zona B, il Medio Tevere, comprende la valle del fiume eterno nella parte meridionale dell'Umbria. I principali centri urbani della zona sono Todi, Narni e Amelia. La biodiversità della zona B è caratterizzata soprattutto da una ricca varietà di alberi da frutta: vi troviamo mele, fichi, prugne, pere e susine. Non mancano anche viti, olivi e legumi.

Area C - Chiascio Topino
------------------------
La zona C include l'area orientale della regione contraddistinta dai corsi d'acqua Chiascio e Topino. I principali centri urbani della zona sono Gubbio, Foligno e Spoleto. La biodiversità della zona C spicca per la ricchezza di viti, olivi e legumi, oltre che per la presenza di un particolare lievito, unica risorsa macrobiotica iscritta nel registrio Regionale, ad elevato rischio di estinzione. 

Area D - Nera Corno
-------------------
La zona D, solcata dai fiumi Nera e Corno, comprende la Valnerina ed i Monti Sibillini. I principali centri urbani dell'area zona sono Terni e Norcia. La biodiversità della zona D comprende un'ampia varietà di cereali, legumi e frutta; sono inoltre presenti risorse animali ed ittiche.

Area E - Trasimeno Paglia
-------------------------
La zona E, situata nel lato occidentale dell'Umbria, è idricamente caratterizzata dal lago Trasimeno e dai fiumi Nestòre, Chiani e Paglia. I principali centri urbani sono Castiglione del Lago, Città della Pieve ed Orvieto. La biodiversità della zona E comprende specie ittiche lacustri, olivi, viti ed un'ampia selezione di vegetali e legumi.

Area F - Intera regione
-----------------------
La zona F coincide con l'intera regione Umbria ed abbraccia tutti i suoi principali centri urbani (Perugia, Terni, Foligno, Spoleto, Orvieto) e tutte le sue meraviglie naturalistiche. Sono diffusi nell'intera regione, infatti, numerosi olivi, alberi da frutta e vegetali. La biodiversità animale comprende percore, pollame e cavalli. Notevole è anche una specie di ape autoctona umbra.