---
title: "La biodiversità umbra"
date: 2022-05-09T11:18:56+06:00
featureImage: images/blog/blog-thumb-2.jpg
tags: ["Biodiversità", "Umbria"]
---
Secondo l'[Istituto Superiore per la Protezione e la Ricerca Ambientale](https://www.isprambiente.gov.it/it/attivita/biodiversita) la biodiversità è 

> la ricchezza di vita presente sulla terra: i milioni di piante, animali e microrganismi, i geni che essi contengono, i complessi ecosistemi che essi costituiscono nella biosfera

La regione Umbria, conosciuta anche come *Cuore verde d'Italia*, è un ambiente dalla biodiversità variegata, ricca e talvolta sorprendente.

### Una regione dalla vocazione bio

La biodiversità umbra di interesse agrario comprende numerose specie di olivo e vite, coltivazioni tipiche del nostro territorio; sono presenti anche molti legumi, vegetali ed alberi da frutta.

Non mancano le specie animali, tra cui troviamo cavalli, capre, ovini e pesci. C'è persino una specie di api.

È possibile trovare anche delle soprese, come una particolare specie di lievito classificata come risorsa di biodiversità microbica.

### Il Registro Regionale

La regione Umbria si è dotata di uno strumento ufficiale per censire e tenere sotto controllo la biodiversità locale di interesse agrario: il Registro Regionale, previsto dall'art. 68, Capo IV della Legge Regionale 12/2015.

Il Registro Regionale è consultabile sul sito di [3A Parco Tecnologico Agroalimentare](https://biodiversita.umbria.parco3a.org/attivita/registro-regionale/) ed è anche stato reso disponibile tra gli [open data della regione in formato CSV](https://odn.regione.umbria.it/my_MM/dataset/dati-biodiversita/resource/b26a331f-161c-47a6-9fb2-c08bc685fccc?view_id=dca915cb-62be-4b18-b20c-da4dd4e50bf4), adatto al trattamento mediante software.

Il Registro è organizzato in diverse sezioni:

- vegetale (arborea ed erbacea);
- animale
- microbica

Per ciascuna risorsa iscritta nel Registro sono presenti informazioni di base come denominazioni, classificazioni, localizzazione e livello di rischio, nonché dettagli etimologici, storici e biologici.

L'iscrizione di una specie al Registro Regionale può essere proposta da chiunque, sottoponendo una domanda a 3A Parco Tecnologico Agroalimentare. La domanda viene vagliata da un Comitato Tecnico Scientifico che deciderà se avallarla o meno.